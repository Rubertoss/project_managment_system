# Progmark. Аналіз предметної області

## Вступ

В цьому документі проводиться аналіз систем управління проектами.

## Основні визначення

[Управління проєктами](https://uk.wikipedia.org/wiki/%D0%A3%D0%BF%D1%80%D0%B0%D0%B2%D0%BB%D1%96%D0%BD%D0%BD%D1%8F_%D0%BF%D1%80%D0%BE%D1%94%D0%BA%D1%82%D0%B0%D0%BC%D0%B8) (англ. Project Management) — область знань з планування, організації та управління ресурсами з метою успішного досягнення цілей та завершення завдань проєкту. Іноді ототожнюється з управлінням програмами, але програма — це фактично вищий рівень: група пов'язаних та взаємозалежних проєктів.

[Проект](https://uk.wikipedia.org/wiki/%D0%A3%D0%BF%D1%80%D0%B0%D0%B2%D0%BB%D1%96%D0%BD%D0%BD%D1%8F_%D0%BF%D1%80%D0%BE%D1%94%D0%BA%D1%82%D0%B0%D0%BC%D0%B8) — це обмежений часовими рамками процес, що має визначений початок та кінець, зазвичай обмежений датою, але також може обмежуватися фінансуванням або досягненням результатів, який здійснюється для реалізації унікальних цілей та завдань, зазвичай, щоб призвести до вигідних змін або створення доданої вартості. Тимчасова природа проєктів контрастує з бізнесом (процесами), які є повторюваною, постійною або частково постійною діяльністю з виробництва продуктів або послуг. На практиці, управління вищезазначеними двома системами часто різниться і таким чином вимагає розвитку окремих технічних навичок та використання розподіленого управління ними.

Головним завданням проєктного управління є досягнення всіх цілей та виконання завдань проєкту, одночасно виконуючи зобов'язання щодо наперед визначених обмежень проєкту. Типовими обмеженнями є межі та зміст проєкту, час, бюджет. Другорядним завданням, але більш амбітним, є оптимізація, розподілення та інтеграція завдань, необхідних для досягнення наперед визначених цілей.

Ключові визначення і концепції методів планування, організації і контролю проектів своєю методологічною основою мають сітьове моделювання. Основним терміном в управлінні проектами є робота. Робота в плані проекту становить певну елементарну діяльність, необхідну для досягнення конкретних результатів (кінцевих продуктів нижнього рівня). Елементарною вона називається тому, що подальший її поділ на більш дрібні складові не має практичного сенсу.

Момент закінчення роботи означає факт одержання її кінцевого продукту (результату роботи). 

[Робота](https://library.if.ua/book/19/1583.html) — це базове поняття, і вона є основою для організації даних у системах управління проектами.

[Віха, чи подія](https://library.if.ua/book/19/1583.html) — це дата в ході здійснення проекту. Подія використовується для відображення стану завершення тих чи інших робіт. У контексті проекту менеджери використовують події для того, щоб позначити важливі проміжні результати, що мають бути досягнуті в процесі реалізації проекту. Послідовність подій, визначених менеджером, часто називається планом за віхами.

[Мережева діаграма](https://stud.com.ua/23749/menedzhment/merezheviy_metod_planuvannya) (мережа, граф мережі, PERT-діагра-ма) — це графічне відображення робіт проекту і їхніх взаємозв'язків. У плануванні й управлінні проектами під терміном "мережа" розуміється повний комплекс робіт і віх проекту з установленими між ними залежностями. Мережеві діаграми відображають сітьову модель у графічному вигляді як безліч вершин, що відповідають роботам, пов'язаним лініями, які визначають взаємозв'язки між роботами. Цей граф є діаграмою передувань — найбільш поширеним представленням мережі в сучасній практиці проектного менеджменту.

[Життєвий цикл проекту](https://ru.wikipedia.org/wiki/%D0%96%D0%B8%D0%B7%D0%BD%D0%B5%D0%BD%D0%BD%D1%8B%D0%B9_%D1%86%D0%B8%D0%BA%D0%BB_%D0%BF%D1%80%D0%BE%D0%B5%D0%BA%D1%82%D0%B0) - послідовність фаз проекту, що задається виходячи з потреб управління проектом. 

Життєвий цикл проекту має 5 груп процесів:

   1. Ініціалізація
   2. Планування
   3. Виконання
   4. Контроль та моніторинг
   5. Завершення
	
[Методи управління проектами](https://sgv.in.ua/off-lifaq/25-suchasni-metodi-upravlinnya-proektami) - це сімейство «гнучких» підходів до розробки програмного забезпечення. На даному етапі розвитку науки управління проектами виділяють такі методи управління проектами:

   1. Традиційний проектний менеджмент
   2. Agile
   3. Scrum
   4. Lean
   5. Kanban
   
[Dashboard](https://blog.calltouch.ru/dashbord-chto-eto-takoe-dlya-chego-nuzhen-dashboard-i-kak-ego-ispolzovat/) - це розумні звіти в реальному часі, за допомогою яких керівники і менеджери розуміють, що прямо зараз відбувається з певними показниками і групами показників.


## Підходи та способи вирішення завдання

Існує певна кількість методів управління проєктними активностями, включаючи Еджайл (англ. Agile), інтерактивні, послідовні та методи розподілу на етапи.

Незважаючи на метод, що використовується, необхідно дуже уважно розглядати загальні цілі проєкту, календарний план, вартість (витрати), одночасно з ролями та відповідальністю усіх виконавців та зацікавлених сторін.

**Традиційний метод**

Традиційний метод поділу на етапи передбачає визначення послідовності дій, що мають бути завершені. В «традиційному методі» можливо визначити 5 складових проєкту (4 етапи та контроль) розвитку проєкту:

   1. Ініціювання
   2. Планування та розробка
   3. Виконання та впровадження
   4. Моніторинг та контроль
   5. Завершення

Не всі проєкти проходять кожен з етапів; проєкт може бути припинений до його завершення. Деякі проєкти не мають етапів структурованого планування та/або моніторингу. Деякі проєкти проходять стадії 2, 3, 4 декілька разів.

В розробці програмного забезпечення цей підхід відомий під назвою, дослівно, «модель водоспаду», (англ. waterfall model), наприклад, друга група завдань виконується після першої в лінійній послідовності.

**Критичний шлях управління проєктами**

Критичний шлях управління проєктом (англ. Critical Chain Project Management - CCPM) — це метод планування та управління проєктами, який на перше місце ставить управління ресурсами (фізичними та людськими), необхідними для виконання завдань проєкту. Фактично це доповнення Теорії обмежень (англ. Theory of Constraints - TOC) для проєктів. Головним завданням є підвищення продуктивності (або збільшення відсотку завершених завдань) проєктів в організації. Застосовуючи перші три з п'яти основних кроків TOC, системні обмеження для всіх проєктів визначаються як ресурси. Щоб використовувати обмеження, завдання на критичному шляху отримують пріоритет вищий ніж інші активності. Загалом, проєкти плануються та управляються таким чином, щоб ресурси були доступні, коли завдання критичного шляху мають розпочатися, підпорядковуючи усі інші ресурси завданням критичного шляху.

Незважаючи на тип проєкту, план проєкту має визначати розподілення ресурсів на рівні (англ. Resource Leveling). Найдовша послідовність ресурсно-обмежених завдань має бути визначена, як критичний шлях. В середовищах, що мають декілька проєктів, розподілення ресурсів на рівні використовується в усіх проєктах. Часто, досить визначити (чи просто обрати) один наскрізний ресурс — ресурс, що виступає як обмеження в усіх проєктах та послідовно розташувати проєкти відповідно до доступності цього ресурсу.

**Екстремальне управління проєктами**

В критичних оглядах Управління проєктами зазначалося, що декілька методів управління проєктами, які базуються на методиці Програми оцінки та контролю (англ. Program Evaluation and Review Technique – PERT), не в повній мірі відповідають мультипроєктному середовищу сучасних компаній. Більшість з таких компаній орієнтовані на масштабні, єдиноразові, не повторювані проєкти, в яких усі види управління використовують інструменти проєктного управління.

Використання проєктної моделі для «проєктів», чи скоріше «завдань», що тривають декілька тижнів, на практиці призводить до непотрібних витрат та слабкої гнучкості. Замість використання класичного управління проєктами, фахівці з управління проєктами намагаються знайти різні «полегшені» методи (моделі), такі як методологія управління проєктами Еджайл (англ. Agile Project Management — дослівно «швидке, рухливе» управління проєктами), включаючи Екстремальне програмування (англ. Extreme programming) для розробки програмного забезпечення, а також техніки Скрам (англ. Scrum — дослівно, натовп, скупчення).

Узагальнення Екстремального програмування для застосування в інших видах проєктів отримало назву Екстремальне проєктне управління, що може бути використане разом з Побудовою процесів (англ. Process modeling) та принципами управління взаємодією людьми (англ. Human interaction management).

**Управління послідовністю подій**

Управління послідовністю подій (англ. Event chain methodology) — це ще один метод, який доповнює методи критичного шляху (англ. Critical Path Method - CPM) та метод управління критичним шляхом (англ. Critical Chain Project Management - CCPM).

Метод управління послідовністю подій — це техніка управління невизначеністю та аналізу структури і плану виконання робіт (завдань), що сфокусована на визначенні та управлінні подіями та послідовностями подій, які впливають на план реалізації проєкту. Управління послідовністю подій допомагає зменшувати негативний вплив досвіду взаємодії та особистих якостей, одночасно допомагаючи моделювати невизначеності в планах виконання проєктів. Управління послідовністю подій базується на наступних принципах:

 - **Ймовірний момент ризику:** Активність (завдання) в більшості реальних процесів не є тривалим безперервним процесом. На завдання впливають зовнішні події, які можуть виникнути на одному з етапів посередині виконання завдання.
 - **Послідовність подій:** Події можуть викликати інші події, що будуть створювати послідовності подій. Такі послідовності подій можуть суттєво впливати на шлях проєкту. Кількісний аналіз використовується для визначення кумулятивного ефекту таких послідовностей подій на план виконання проєкту.
 - **Критичні події або послідовності подій:** Одиночні події або послідовності подій, що найбільш ймовірно зможуть вплинути на проєкт вважаються «критичними подіями» або «критичними послідовностями подій». Вони можуть бути визначені шляхом аналізу.
 - **Письмове відображення проєкту разом з подіями:** Навіть якщо проєкт частково завершений і тривалість проєкту, вартість, а також інформація про події, що сталися, вже відомі, існує можливість уточнення інформації про майбутні можливі події, що дозволяє спрогнозувати ефективність майбутнього виконання проєкту.
 - **Відображення послідовності подій:** Події та послідовності подій можуть бути відображені, використовуючи діаграми послідовності подій на діаграмі Ґанта.

**Процесне управління**

Подальший розвиток концепції контролю в проєктному управлінні призводить до об'єднання методик процесного управління (англ. Proces-based management). Ця сфера розвивається завдяки використанню Моделей зрілості (англ. Maturity models), таких як CMMI (англ. Capability Maturity Model Integration) — дослівно, Інтеграція моделі можливостей зрілості) та ISO/IEC15504 (англ. Software Process Improvement and Capability Estimation – SPICE), дослівно, Покращення процесу розробки програмного забезпечення та оцінки можливостей). Підходи до управління проєктами Еджайл (англ. Agile project management) базуються на принципах управління взаємодією людей (англ. Human interaction management), що засновані на процесному підході до співпраці людей. Цей підхід дуже сильно відрізняється від традиційного. Розробка програмного забезпечення Еджайл чи Гнучка розробка продукту (англ. Flexible product development ) розглядають проєкт, як послідовність невеликих завдань, які виникають та виконуються ситуативно, відповідно до вимог обставин. Ініціація та виконання є скоріше адаптивними до зовнішніх обставин, ніж завчасно повністю спланованим процесом.

## Порівняльна характеристика існуючих засобів вирішення завдання

- [Github projects](https://github.com/features/project-management/) — один з найбільших веб-сервісів для спільної розробки програмного забезпечення. Існують безкоштовні та платні тарифні плани користування сайтом. Базується на системі керування версіями Git і розроблений на Ruby on Rails і Erlang компанією GitHub, Inc (раніше Logical Awesome).

Сервіс безкоштовний для проектів з відкритим вихідним кодом, з наданням користувачам усіх своїх можливостей (включаючи SSL), а для окремих індивідуальних проектів пропонуються різні платні тарифні плани.

Окрім розміщення коду, учасники можуть спілкуватись, коментувати редагування один одного, а також слідкувати за новинами знайомих. За допомогою широких можливостей Git програмісти можуть поєднувати свої репозиторії — GitHub дає зручний інтерфейс для цього і може показувати вклад кожного учасника в вигляді дерева.

Для проектів є особисті сторінки, невеликі Вікі та система відстеження помилок. Прямо на сайті можна дивитись файли проектів з підсвічуванням синтаксису для більшості мов програмування.

- На платних тарифних планах можна створювати приватні репозиторії, доступні обмеженому колу користувачів.
- Є можливість прямого додавання нових файлів в свій репозиторій через веб-інтерфейс сервісу
- Код проектів можна не лише скопіювати через Git, але й завантажити у вигляді архіву. (Для цього достатньо додати /zipball/master/ в кінець адресного рядка.)
- Окрім Git, сервіс підтримує отримання і редагування коду через SVN і Mercurial.
- На сайті є pastebin-сервіс для швидкої публікації фрагментів коду.
- Зберігання документації, включаючи автоматично відтворювані файли README у різних форматах файлів типу Markdown.
- Вкладені списки завдань у файлах
- Візуалізація геопросторових даних
- 3D-рендеринг файлів, які можна попередньо переглянути, використовуючи новий інтегрований переглядач файлів STL, який відображає файли на «3D canvas». Переглядач підтримує WebGL і Three.js.
- Внутрішній формат PSD для Photoshop з можливістю попередньо перегляду та порівняння з попередніми версіями того самого файлу.

<hr>

- [Trello](https://trello.com/?&aceid=&adposition=&adgroup=105703214568&campaign=9843285538&creative=437184392329&device=c&keyword=trello&matchtype=e&network=g&placement=&ds_kids=p53016490713&ds_e=GOOGLE&ds_eid=700000001557344&ds_e1=GOOGLE&gclid=CjwKCAjwnK36BRBVEiwAsMT8WLDlTD0hdkICreyQdQwm87FskKZLBKijWsGzyxiXSpjStvszO8OfwRoCqegQAvD_BwE&gclsrc=aw.ds) — безплатна багатоплатформна система управління проектами, розроблена Fog Creek Software.

Вона використовує парадигму керування проектами, відому як канбан. Проекти зображуються дошками, що містять списки. Списки містять картки, якими зображуються задачі. Картки повинні переходити з попереднього списку до наступного (за допомогою перетягування), таким чином зображаючи рух якоїсь функції від ідеї, аж до тестування. Картці може бути присвоєно відповідальних за неї користувачів. Користувачі та дошки можуть об'єднуватись в команди.

Trello має обмежену підтримку тегів у вигляді шести кольорових міток. Картки можуть містити коментарі, вкладення, дату завершення та переліки (списки підзадач). Форматуються картки розміткою Markdown. Також Trello має API. Станом на 2017 рік, підтримуються такі мобільні платформи, як iPhone та Android. Застосунок для iPad було випущено 12 березня 2013 року.

Інтерфейс програми працює в форматі drag-and-drop, всі дані оновлюються динамічно на фоні. Серед недоліків: система не працює в режимі офлайн, безкоштовні плани мають обмеження на розмір приєднаних файлів у 10 Мб (250 Мб для платних акаунтів), відсутня можливість редагувати коментарі.

<hr>

- [Basecamp](https://basecamp.com/) — інструмент для управління проектами, який розповсюджується по публічно-хмарній моделі. Використовується для командної роботи над проектами та задачами. Створений однойменною американською приватною компанією (до 2014 компанія мала назву 37signals). В процесі розробки та практичного використання Basecamp також був створений фреймворк Ruby on Rails.

Дана система дуже проста у використанні, але разом з простотою їй гостро бракує життєво важливого функціонала для того, щоб її можна було використовувати в серйозних, більш-менш великих проектах. Розробники з 37signals спростили все, що тільки можна було спростити: немає системи баг-трекінга — немає взагалі такого поняття як баг, неможливо простежити за станом проекту, тільки за загальним прогресом і так далі.

Все спілкування відбувається у вигляді блогу, завдання ставляться як to-do списки, що зручно тільки в разі якихось загальних описів для розвитку проекту. Також немає можливості складати звіти.

Проте, у неї достатньо плюсів. Система легка в освоєнні, що дозволяє швидко почати роботу з нею, має гарний і швидкий веб-інтерфейс, wiki-проекти, блог тощо.

Систему можна рекомендувати невеликим командам і вільним розробникам.

<hr>

- [Nifty](https://niftypm.com/) — це інструмент управління проектами, який пришвидшує цикли розробки проектів та покращує продуктивність команди, вимірюючи прогрес за віхами та забезпечуючи виконання цілей управління завданнями за графіком.

Ключові риси:
- Відстежуйте всі свої проекти та стежте за їхнім прогресом.
- Платформа дозволяє чітко контролювати етапи та терміни розробки проекту, щоб забезпечити швидкість роботи всіх і кожного.За допомогою спеціальних списків завдань ви можете сформувати кожен проект відповідно до вашого робочого процесу управління завданнями. 
- Вбудований командній чат який забезпечує простір для індивідуальних та групових розмов далеко від ваших клієнтів для всієї вашої команди.Обговорення - обговорення проектів дозволяють забезпечити надійне внутрішнє спілкування або спілкування з клієнтами. 
- Легко організуйте свої обговорення за базами знань, темами чи будь-чим іншим.

<hr>

- [Backlog](https://backlog.com/) — створений у 2005 ,підтримує такі мови як java, javaScript, Perl.

Все, що потрібно для роботи в команді:
- Співпрацюйте з усіма з допомогою простого інструменту.
- Простий, але потужний інтерфейс Backlog може швидко перейняти кожен. Працюйте з розробниками, клієнтами, дизайнерами та іншими командами на одній підключеній платформі - доступній з будь-якого місця з’єднання Wi-Fi.
- Працюйте над кодом поряд із проектною роботою
- За допомогою Backlog ви можете відстежувати помилки і швидко їх виправляти. Розробники можуть легко співпрацювати та випускати код, відстежуючи кожен крок за допомогою запитів прямо в питаннях. Репозиторії Git та Subversion підтримують команди, пов’язані через все це.
- Підвищення прозорості проекту
- Прогрес легко оцінити з одного погляду за допомогою візуальних елементів, таких як дошки, діаграми Ганта, та графіки Git. Етапи та версії допомагають легко відстежувати різні залежності завдань.

<hr>

- [Asana](https://asana.com/home?utm_expid=.5Vei3MMKRWq4PUVVS92Z8w.1&utm_referrer=https%3A%2F%2Fmopinion.com%2Ftop-20-best-project-management-software-an-overview%2F) — програмне забезпечення для веб і мобільних пристроїв, призначене для спільної роботи над проектами без електронної пошти. Було створене співзасновником Facebook Дастіном Московіцем і колишнім інженером Джастіном Розенштейном, які працювали над підвищенням продуктивності співробітників на Facebook.

2012 року Асана випустила своє API для розробників. Відкрите АПІ дозволяє програмно зчитувати інформацію, вносити інформацію, автоматизувати операції в Асані . Це дозволяє клієнтам на базі Асани розробляти кастомні рішення для потреб своїх команд. Типове використання включає в себе автоматизацію повторюваних завдань, автоматизацію звітів щодо завдань та проектів, синхронізацію з базами даних та іншим програмним забезпеченням.

### Порівняльна таблиця

|Вимоги| Критерії | Github projects | Trello | Basecamp | Nifty | Backlog | Asana |
|:----:| :--------------: | :-------------: | :----: |  :----:  |:-----:| :-----: | :---: |
| **Функціональні** | Кросплатформеність | ✓ | ✓ | ✓ | ✓ | ✓ | ✓ |
|  | Вартість користування | Безкоштовно | Безкоштовно | Безкоштовно | Безкоштовно | Безкоштовно | Безкоштовно |
|  | Наявність API/інструментів | ✓ | ✓ | ✓ | ✓ | ✓ | ✓ |
|  | To do lists | ✓ | ✓ | ✓ | ✓ | ✓ | За окрему плату |
|  | Календар із запланованими/виконаними завданнями | - | За окрему плату | - | ✓ | ✓ | ✓ |
|  | Командний чат | - | - | За окрему плату | - | ✓ | ✓ |
|  | Історія зміни статусу завданнь | ✓ | ✓ | - | ✓ | ✓ | ✓ |
|  | Спеціальні поля | - | За окрему плату | За окрему плату | За окрему плату | За окрему плату | За окрему плату |
|  | Загальний обсяг пам’яті | 500MB | 10MB | 1GB  | 100GB | 100MB | Не обмежений(100МВ на файл) |
| **До зручність** | Наявність FAQ/довідки | ✓ | ✓ | ✓ | ✓ | ✓ | ✓ |
|  | Інтуїтивно зрозумілий інтерфейс | ✓ | - | ✓ | ✓ | ✓ | ✓ |
|  | Багатомовність | - | ✓ | ✓ | - | ✓ | ✓ |
|  | Зручний онлайн-доступ | ✓ | ✓ | ✓ | ✓ | ✓ | ✓ |
| **До надійності** | Захист даних | ✓ | ✓ | ✓ | ✓ | ✓ | ✓ |
|  | Резервне копіювання | ✓ | ✓ | - | - | ✓ | - |
| **До продуктивності** | Швидке виконання запиту | ✓ | ✓ | ✓ | ✓ | ✓ | ✓ |
|  | Миттєва синхронізація | ✓ | ✓ | ✓ | ✓ | ✓ | ✓ |
| **До підтримки** | Своєчасне оновлення даних | ✓ | ✓ | ✓ | ✓ | ✓ | ✓ |

## Висновки

Провівши аналіз систем управління проектами, ми визначили недоліки кожної з систем, наша команда дійшла висновку, що  кращим рішенням буде створення нової системи управління проектами, яка буде мати низький поріг входження, будуть включати всі переваги проаналізованих систем з доповненням важливих безкоштовних функцій: достатній загальний обсяг пам'яті, багатомовність, командний чат, резервне копіювання даних, інтуїтивно зрозумілий інтерфейс, to do lists, кросплатформеність, захист даних , зручний онлайн-доступ та будуть задовольняти функціональні та інші потреби замовника.